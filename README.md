
## Հայկական մնեմոնիկ ստեղնաշարի սխեման

&nbsp;&nbsp;&nbsp;&nbsp;Ստեղնաշարի այս սխեման ներառում է հայկական այբուբենի քառասուն տառերը, [կետադրական](https://hy.wikipedia.org/wiki/%D5%80%D5%A1%D5%B5%D5%A5%D6%80%D5%A5%D5%B6%D5%AB_%D5%AF%D5%A5%D5%BF%D5%A1%D5%A4%D6%80%D5%B8%D6%82%D5%A9%D5%B5%D5%B8%D6%82%D5%B6) ու [մաթեմատիկական](https://hy.wikipedia.org/wiki/%D5%84%D5%A1%D5%A9%D5%A5%D5%B4%D5%A1%D5%BF%D5%AB%D5%AF%D5%A1%D5%AF%D5%A1%D5%B6_%D5%B6%D5%B7%D5%A1%D5%B6%D5%B6%D5%A5%D6%80) նշաններ, ինչպես նաև այլ հատուկ սիմվոլներ, որոնք ներառված են անգլերեն ստեղնաշարի սխեմայում, հատկապես ամերիկյան տարբերակի՝ **US**, որն ամենատարածվածն է այսօր։ Ստեղնաշարի սխեման մնեմոնիկ է, քանի որ յուրաքանչյուր տառ և նշան ասոցիացվում է լատինական տարբերակի տառերի, հնչյունների և գաղափարների հետ, և հետևաբար օգնում է հեշտ հիշել դրանց դիրքը լատինական ստեղնաշարի վրա։ Տեղադրել հնարավոր է հայտնի օպերացիոն համակարգերի վրա։

&nbsp;&nbsp;&nbsp;&nbsp;Այս սխեման պարունակում է բաղադրյալ ստեղներ։ Բաղադրյալ ստեղնը նախորդելով այլ ստեղնի՝ մուտքագրվում է հայկական տառ կամ նշան։ Օրինակ՝ **Շ** տառը մուտքագրելու համար անհրաժեշտ է սեղմել `S` այնուհետև `H`։ Հետևյալ նկարներում պատկերված է հայկական մնեմոնիկ ստեղնաշարի սխեման, որոնցում բաց մոխրագույնով նշված են բաղադրյալ ստեղները։


##### Նկ. 1. Հայկական մնեմոնիկ ստեղնաշարը
<p><img width="800" src="./images/HYM.png" alt="Հայկական մնեմոնիկ ստեղնաշարի սխեման" title="Հայկական մնեմոնիկ ստեղնաշարի սխեման" /></p>


##### Նկ. 2. Հայկական մնեմոնիկ ստեղնաշարը `Shift` ստեղնը սեղմած 
<p><img width="800" src="./images/HYM-shift.png" alt="Հայկական մնեմոնիկ ստեղնաշարի սխեման shift ստեղնը սեղմած" title="Հայկական մնեմոնիկ ստեղնաշարի սխեման shift ստեղնը սեղմած" /></p>


##### Նկ. 3. Հայկական մնեմոնիկ ստեղնաշարը `Caps Lock` ստեղնը սեղմած
<p><img width="800" src="./images/HYM-caps-lock.png" alt="Հայկական մնեմոնիկ ստեղնաշարի սխեման caps lock ստեղնը սեղմած" title="Հայկական մնեմոնիկ ստեղնաշարի սխեման caps lock ստեղնը սեղմած" /></p>


### Հայկական այբուբենը

&nbsp;&nbsp;&nbsp;&nbsp;Հետևյալ աղյուսակում ներկայացված է հայկական այբուբենը և լատինատառ տրանսլիտերացիան. <br />
1-ին սյունակում՝ տառի համարը, <br />
2-րդ սյունակում՝ տառի թվային արժեքը, <br />
3-րդ սյունակում՝ տառը (մեծատառ և փոքրատառ), <br />
4-րդ սյունակում՝ տառի անվանումը, <br />
5-րդ սյունակում՝ արտասանությունը լատինական ծագման լեզվում, <br />
6-րդ սյունակում՝ ստեղնը կամ ստեղների հաջորդականությունը, որոնց սեղման արդյունքում մուտքագրվում է հայկական տառը, <br />
7-րդ սյունակում՝ մատները, որոնցով հնարավոր է արագ սեղմել համապատասխան ստեղները։ <br />


| №     | Թվային արժեքը | Տառը                  | Անվանումը | Արտասանությունը             | Ստեղն(եր)ը  | Մատները |
| ---:  |    :----      |  :---                 | :---      |  :----                      | :---:       | :---              |
| 1     | 1             | **Ա** &nbsp; **ա**    | այբ       | *a* ( *art* )               |  `A`        | ձախ ճկույթ        |
| 2     | 2             | **Բ** &nbsp; **բ**    | բեն       | *b* ( *book* )              |  `B`        | ձախ ցուցամատ      |
| 3     | 3             | **Գ** &nbsp; **գ**    | գիմ       | *g* ( *goal* )              |  `G`        | ձախ ցուցամատ      |
| 4     | 4             | **Դ** &nbsp; **դ**    | դա        | *d* ( *destiny* )           |  `D`        | ձախ միջնեմատ      |
| 5     | 5             | **Ե** &nbsp; **ե**    | եչ        | բառասկզբում *ye* ( *yes* ), բառամիջում *e* (*get*) |  `E`       | ձախ միջնեմատ |
| 6     | 6             | **Զ** &nbsp; **զ**    | զա        | *z* ( *zero* )              |  `Z`        | ձախ ճկույթ        |
| 7     | 7             | **Է** &nbsp; **է**    | էյ        | *e* ( *end* )               |  `'` `E`    | աջ ճկույթ, ձախ միջնեմատ |
| 8     | 8             | **Ը** &nbsp; **ը**    | ըթ        | *e* ( *under* )             |  `X`        | ձախ մատնեմատ      |
| 9     | 9             | **Թ** &nbsp; **թ**    | թո        | *t* ( *table* )             |  `T`        | ձախ ցուցամատ      |
| 10    | 10            | **Ժ** &nbsp; **ժ**    | ժե        | *zh* ( *Zhitomir* )         |  `Z` `H`    | ձախ ճկույթ, աջ ցուցամատ |
| 11    | 20            | **Ի** &nbsp; **ի**    | ինի       | *i* ( *literal* )           |  `I`        | աջ միջնեմատ       |
| 12    | 30            | **Լ** &nbsp; **լ**    | լյուն     | *l* ( *love* )              |  `L`        | աջ մատնեմատ       |
| 13    | 40            | **Խ** &nbsp; **խ**    | խե        | *kh* ( *Khakassia* )        |  `K` `H`    | աջ միջնեմատ, աջ ցուցամատ |
| 14    | 50            | **Ծ** &nbsp; **ծ**    | ծա        | *ts* ( *Tsushima* )         |  `T` `S`    | ձախ ցուցամատ, ձախ մատնեմատ |
| 15    | 60            | **Կ** &nbsp; **կ**    | կեն       | *k* ( *Kazakhstan* )        |  `K`        | աջ միջնեմատ       |
| 16    | 70            | **Հ** &nbsp; **հ**    | հո        | *հ* ( *head* )              |  `H`        | աջ ցուցամատ       |
| 17    | 80            | **Ձ** &nbsp; **ձ**    | ձա        | *dz* ( *Dzerzhinsk* )       |  `D` `Z`    | ձախ միջնեմատ, ձախ ճկույթ |
| 18    | 90            | **Ղ** &nbsp; **ղ**    | ղատ       | *gh* ( *Geghard* )          |  `G` `H`    | ձախ ցուցամատ, աջ ցուցամատ |
| 19    | 100           | **Ճ** &nbsp; **ճ**    | ճե        | *jch* ( *Japan* )           |  `'` `J`    | աջ ճկույթ, աջ ցուցամատ |
| 20    | 200           | **Մ** &nbsp; **մ**    | մեն       | *m* ( *mountain* )          |  `M`        | աջ ցուցամատ       |
| 21    | 300           | **Յ** &nbsp; **յ**    | հի        | *y* ( *yellow* )            |  `Y`        | աջ ցուցամատ       |
| 22    | 400           | **Ն** &nbsp; **ն**    | նու       | *n* ( *nation* )            |  `N`        | աջ ցուցամատ       |
| 23    | 500           | **Շ** &nbsp; **շ**    | շա        | *sh* ( *she* )              |  `S` `H`    | ձախ մատնեմատ, աջ ցուցամատ |
| 24    | 600           | **Ո** &nbsp; **ո**    | վօ        | *vo* ( *voice* )            |  `U`        | աջ ցուցամատ       |
| 25    | 700           | **Չ** &nbsp; **չ**    | չա        | *ch* ( *child* )            |  `C` `H`    | ձախ միջնեմատ, աջ ցուցամատ |
| 26    | 800           | **Պ** &nbsp; **պ**    | պե        | *p* ( *Petersburg* )        |  `'` `P`    | աջ ճկույթ, աջ մատնեմատ |
| 27    | 900           | **Ջ** &nbsp; **ջ**    | ջե        | *j* ( *job* )               |  `J`        | աջ ցուցամատ       |
| 28    | 1000          | **Ռ** &nbsp; **ռ**    | ռա        | *r* ( *range* )             |  `'` `R`    | աջ ճկույթ, ձախ ցուցամատ |
| 29    | 2000          | **Ս** &nbsp; **ս**    | սե        | *s* ( *set* )               |  `S`        | ձախ մատնեմատ      |
| 30    | 3000          | **Վ** &nbsp; **վ**    | վեվ       | *v* ( *vision* )            |  `V`        | ձախ ցուցամատ      |
| 31    | 4000          | **Տ** &nbsp; **տ**    | տյուն     | *t* ( *tent* )              |  `'` `T`    | աջ ճկույթ, ձախ ցուցամատ |
| 32    | 5000          | **Ր** &nbsp; **ր**    | րե        | *r* ( *raise* )             |  `R`        | ձախ ցուցամատ      |
| 33    | 6000          | **Ց** &nbsp; **ց**    | ցո        | *c* ( *Cicero* )            |  `C`        | ձախ միջնեմատ      |
| 34    | - [^u]        | **Ու** &nbsp; **ու**  |           | *u* ( *put* )               |  `U` `W`    | աջ ցուցամատ, ձախ մատնեմատ |
| 35    | 7000          | **Ւ** &nbsp; **ւ**    | վյուն     | *v* ( *view* )              |  `W`        | ձախ մատնեմատ      |
| 36    | 8000          | **Փ** &nbsp; **փ**    | փյուր     | *p* ( *pen* )               |  `P`        | աջ ճկույթ         |
| 37    | 9000          | **Ք** &nbsp; **ք**    | քե        | *q* ( *queue* )             |  `Q`        | ձախ ճկույթ        |
| 38    | - [^yev]      | **Եվ** &nbsp; **և**   | եվ        | *yev* ( *Arsenyev* )        |  `'` `W`    | աջ ճկույթ, ձախ մատնեմատ |
| 39    | - [^o]        | **Օ** &nbsp; **օ**    | օ         | *o* ( *ocean* )             |  `O`        | աջ մատնեմատ       |
| 40    | - [^f]        | **Ֆ** &nbsp; **ֆ**    | ֆե        | *f* ( *feel* )              |  `F`        | ձախ ցուցամատ      |

[^u]: Բռնում է այբուբենի ւ տառի տեղը, թվային արժեքից զուրկ է։
[^yev]: Ավելացել է հետագայում։ Փոքրատառը ե, ւ տառերի կցագիրն է։
[^o]: Ավելացել է միջին դարերում, թվային արժեքից զուրկ է։
[^f]: Ավելացել է միջին դարերում, թվային արժեքից զուրկ է։

&nbsp;&nbsp;&nbsp;&nbsp;Մի մեծատառ մուտքագրելու համար անհրաժեշտ է, `Shift` ստեղնը սեղմած պահած, սեղմել տառին համապատասխան ստեղնը կամ առաջին ստեղնը, եթե երկուսն են։ Ստեղնաշարի վրա կան երկու `Shift` ստեղներ. արագ տպելու համար ձախ `Shift` ստեղնը սեղմում են ձախ ճկույթով, իսկ աջ `Shift` ստեղնը՝ աջ ճկույթով։ Եթե բառի բոլոր տառերը մեծատառ են, այն կարելի է արագ տպել հետևյալ կերպ. միացնել `Caps Lock` ստեղնը ձախ ճկույթով, մուտքագրել բառը, անջատել `Caps Lock` ստեղնը ձախ ճկույթով։ Արագ տպելու համար կարևոր է մատների ճիշտ տեղադրումը ստեղնաշարի վրա։ `F` և `J` ստեղներն ունեն կորնթարդություններ, ինչը կարելի է զգալ ցուցամատերով՝ չնայելով ստեղնաշարին։ Այդպես գտեք `F` և `J` ստեղները ցուցամատերով և դրեք մնացած մատները հաջորդ երեք ստեղների վրա երկու կողմից (ձախ կողմից `A`-`F`, աջ կողմից `J`-`;`)։ Այս դիրքը կոչվում է *ելման դիրք*։ Ցուցամատերը պետք են միշտ վերադառնան ելման դիրք՝ գտնելով `F` և `J` ստեղների կորնթարդությունները։ Իսկ բութ մատով կարելի է արագ սեղմել բացատը։

#### Արտահայտությունների օրինակներ

&nbsp;&nbsp;&nbsp;&nbsp;Օրինակների պարզության համար կատարենք այսպիսի նշանակում. **ը** փոքրատառին կհամապատասխանի `x` ստեղնը, իսկ **Ը** մեծատառին՝ `X` ստեղնը, որը նույնն է ինչ `Shift`+`x`, այսինքն՝ `Shift` ստեղնը սեղմած պահած՝ `x`: Հետևյալ աղյուսակում ներկայացված են արտահայտություններ (1-ին սյունակ) համապատասխան ստեղների հաջորդականություններով (2-րդ սյունակ)։

|  Արտահայտությունը           | Ստեղների հաջորդականությունը                                                                                                                 |
| :---                        |    :----                                                                                                                                    |
|  Պատերազմ և Խաղաղություն    | `'` `P` `a` `'` `t` `e` `r` `a` `z` `m`&nbsp;` `&nbsp;`'` `w`&nbsp;` `&nbsp;`K` `h` `a` `g` `h` `a` `g` `h` `u` `w` `t` `y` `u` `w` `n`     |
|  Ծանր ժամանակներ            | `T` `s` `a` `n` `r`&nbsp;` `&nbsp;`z` `h` `a` `m` `a` `n` `a` `k` `n` `e` `r`                                                               |
|  Քաոս և Անդորր              | `Q` `a` `u` `s`&nbsp;` `&nbsp;` `&nbsp;`'` `w`&nbsp;` `&nbsp;`A` `n` `d` `u` `r` `r`                                                        |
|  Ներկայի ուժը               | `N` `e` `r` `k` `a` `y` `i`&nbsp;` `&nbsp;`u` `w` `z` `h` `x`                                                                               |
|  Անձրևը պետք է գա           | `A` `n` `d` `z` `r` `'` `w` `x`&nbsp;` `&nbsp;`'` `p` `e` `'` `t` `q`&nbsp;` `&nbsp;`'` `e`&nbsp;` `&nbsp;`g` `a`                           |
|  Արշալույսի հմայությունը    | `A` `r` `s` `h` `a` `l` `u` `w` `y` `s` `i`&nbsp;` `&nbsp;`h` `m` `a` `y` `u` `w` `t` `y` `u` `w` `n` `x`                                   |
|  Գեղատեսիլ ճապոնական թխկի   | `G` `e` `g` `h` `a` `'` `t` `e` `s` `i` `l`&nbsp;` `&nbsp;`'` `j` `a` `'` `p` `u` `n` `a` `k` `a` `n`&nbsp;` `&nbsp;`t`&nbsp;` `&nbsp;`k` `h` `k` `i` |

&nbsp;&nbsp;&nbsp;&nbsp;Նկատենք, որ *Քաոս* բառը մուտքագրելուց հետո սեղմվում է ավելորդ բացատ։ Դա անհրաժեշտ է, քանի որ `S` ստեղնը բաղադրյալ է, որը սեղմելուց հետո սպասում է հաջորդ ոչ բաղադրյալ ստեղնի սեղմվելուն։ Նկատենք նաև, որ *թխկի* բառը մուտքագրելիս սեղմվում է բացատ *թ* տառից հետո։ Դա նույնպես անհրաժեշտ է, քանզի `T` բաղադրյալ ստեղնին հաջորդում է `K` բաղադրյալ ստեղնը։ Ստեղնաշարի այս սխեման նախագծվել է այնպես, որ բաղադրյալ ստեղները լինեն հնարավորինս չափ քիչ, և, հետևաբար, չդանդաղեցնի տպելը։ Գոյականի՝ հաճախ հանդիպող *թյուն* վերջածանցին համապատասխան ստեղները գտնվում են ցուցամատերի մոտ, ինչպես անգլերենի *tion* վերջածանցը։ Դա մյուս կողմից նպաստում է արագ տպելուն։

### Հայկական կետադրությունը

&nbsp;&nbsp;&nbsp;&nbsp;Հայկական կետադրական նշանները բաժանվում են երեք խմբի՝ տրոհության, բացահայտության և առոգանության նշաններ։ Տրոհության նշաններն են՝ վերջակետը, միջակետը, ստորակետը, բութը, փակագծերը, որոնք ցույց են տալիս խոսքի, նախադասության մեջ քերականական արժեք ունեցող տրոհումները, դադարները։ Բացահայտության նշաններն են՝ չակերտները, միության գծիկը, անջատման գիծը, կախման կետերը, բազմակետը, ենթամնան, ապաթարցը, որոնք նպաստում են նախադասությունների մտքի, բառերի իմաստների, բաղադրիչների հարաբերության ճիշտ ընկալմանը։ Առոգանության նշաններն են՝ շեշտը, հարցականը, բացականչականը, որոնցով նշվում են հնչման ելևէջները՝ համապատասխան վերաբերմունք, հաղորդակցային երանգ արտահայտելու համար։

&nbsp;&nbsp;&nbsp;&nbsp;Հետևյալ աղյուսակում ներկայացված է հայկական կետադրական նշանները. <br />
1-ին սյունակում՝ Յունիկոդ համարը, <br />
2-րդ սյունակում՝ կետադրական նշանը, <br />
3-րդ սյունակում՝ նշանի անվանումը, <br />
4-րդ սյունակում՝ ստեղնը կամ ստեղները, որոնց հաջորդական սեղման արդյունքում մուտքագրվում է նշանը, <br />
5-րդ սյունակում՝ խումբը՝ տրոհության, բացահայտության կամ առոգանության, <br />
6-րդ սյունակում՝ նկարագրությունը, թե որտեղ է սովորաբար դրվում նշանը։

| Յունիկոդ №  | Նշանը   | Անվանումը       | Ստեղն(եր)ը    | Խումբը            | Նկարագրությունը |
| :---        |  :---:  | :---            |    :---:      | :---              | :---            |
| 0589        |  **։**  | վերջակետ        |     `։`       | տրոհության        | Ա. Ինքնուրույն նախադասության վերջում՝ արտահայտելով համեմատաբար մեծ դադար նախադասությունների միջև։ <br /> Բ. Տողասկզբում գործածվող վերնագրից, ծանոթություն, վարժություն, խնդիր, առաջադրանք և նման բառերից կամ նրանց թվահամարից հետո։ <br /> Գ. Մատենագիտական ցանկում, տողատակում մատենագիտական ամեն մի ինքնուրույն հղումից հետո։ |
| 002e        |  **.**  | միջակետ         |     `.`       | տրոհության        | Ա. Բարդ համադասական նախադասության այնպիսի համադաս նախադասությունների միջև, որոնք կապված են առանց շաղկապի, ունեն զգալի ինքնուրույնություն և արտասանվում են զգալի դադարով։ <br /> Բ. Առանց շաղկապի կամ շաղկապական բառերի կապակցված այն նախադասությունների միջև, որոնցից մեկը մյուսի բացատրությունը, մեկնաբանությունն է։ <br /> Գ. Մեջբերվող ուղղակի խոսք ունեցող նախադաս հեղինակային խոսքից առաջ։ <br /> Դ. Առավելապես վերնագրերում այն բառերի, բառակապակցությունների միջև, որոնցից մեկն արտահայտում է մյուսի վերաբերյալ կամ նրա կապակցությամբ մասնավորում (հաճախ ենթավերնագիր), ընդհանրացում, լրացուցիչ միտք։ <br /> Ե. Թվարկում նշող թվականներից, տառերից հետո, ինչպիսին է՝ այս նշանի նկարագրության թվարկումը։ <br /> Զ. Այն թվարկվող միավորների միջև, որոնք արտահայտված են ծավալուն բառակապակցություններով կամ ունեն ստորակետով, շաղկապով նշված ներքին տրոհումներ։ <br /> Է. ԱՆվանում, կոչ, հարցադրում արտահայտող բառերից, բառակապակցություններից, նախադասություններից հետո, որոնց հաջորդում է դրանց հետ ուղղակիորեն կապված, դրանց անմիջականորեն վերաբերող կարծիք, գնահատություն։ <br /> Ը. Կանոններից, սահմանումներից հետո, երբ դրանց անմիջապես հաջորդում է օրինակը՝ առանց *օրինակ*, *ինչպես*, *այսպես* և նման բառերի, ինչպես և ընդհանրական մտքից հետո, որին հաջորդում է թվարկում։ <br /> Թ. Բառերի կրճատ գրված մասից հետո։ |
| 002c        |  **,**  | ստորակետ        |     `,`       | տրոհության        | Ա. Գերադաս և ստորադաս նախադասությունների միջև։ <br /> Բ. Համադաս նախադասությունների միջև, երբ սրանք կապակցված են առանց շաղկապի կամ *իսկ*, *բայց*, *սակայն*, *մինչդեռ*, *այլ* և նման շաղկապներով։ <br /> Գ. *Եվ*, *ու*, *կամ* շաղկապներով կապակցված համադաս նախադասությունների միջև, որոնք չունեն ընդանուր ենթակա։ <br /> Դ. Նախադասության համադաս անդամների միջև, երբ սրանք կապակցված չեն *և*, *ու*, *կամ* շաղկապներով։ <br /> Ե. Միջանկյալ բառերի, բառակապակցությունների, նախադասությունների և նախադասության հիմնական մասի միջև։ <br /> Զ. Կոչականի և նախադասության հիմնական մասի միջև։ <br /> Է. Կրկնադիր *և...և*, *թե...թե*, *կամ...կամ*, *ոչ...ոչ* շաղկապներով կապակցված բառերի, նախադասությունների միջև։ <br /> Ը. Միջադաս տրոհված դերբայական դարձվածից առաջ և հետո։ <br /> Թ. *Ըստ*, *նայած*, *համապատասխան*, *համաձայն*, *հակառակ*, *հանդերձ* և նման կապերով ձևավորված տրոհված հիմունքի ու զիջման պարագաներից առաջ և հետո։ <br /> Ժ. Բացահայտչից հետո։ <br /> ԺԱ. Մեկնական բառից առաջ։ <br /> ԺԲ. Մատենագիտական աղբյուրի նկարագրության մեջ ներկայացվող տվյալների միջև։ |
| 055d        |  **՝**  | բութ            |     `՝`       | տրոհության        | Ա. Բացահայտյալի վրա՝ բացահայտիչից անջատելու համար։ <br /> Բ. Նախադաս և հետադաս տրոհված դերբայական դարձվածների և նախադասության հիմնական մասի միջև։ <br /> Գ. *Ըստ*, *նայած*, *համապատասխան*, *համաձայն*, *հակառակ*, *հանդերձ*, *չհաշված* և նման կապերով ձևավորված նախադաս ու հետադաս տրոհված հիմունքի ու զիջման պարագաների և նախադասության մյուս անդամների միջև։ <br /> Դ. Անորոշ առումով թվարկված հետադաս բազմակի ենթականերից առաջ։ <br /> Ե. Թվարկմանը նախորդող բառի վրա, եթե թվարկվող բազմակի անդամները համարակալված են։ <br /> Զ. Նախադասության մեջ իրար հետ չկապվող, բայց իրար հաջորդող բառերից առաջինի վրա՝ իմաստային շփոթումը կանխելու համար։ <br /> Է. Թվարկում արտահայտող *նախ*, *ապա*, *առաջին*, *երկրորդ*, *երրորդ*, *չորրորդ* և նման այլ բառերի վրա։ <br /> Ը. Մեկնական *այսպես*, *այսպիսով*, *այն է*, *այսինքն*, *որոնք են*, *օրինակ* և նման բառերի վրա։ <br /> Թ. Նախադասության զեղչված անդամի կամ զեղչված բառի փոխարեն։ <br /> Ժ. Շատ հակիրճ, առավելապես մեկ բառով արտահայտված մեջբերվող ուղղակի խոսքից առաջ, երբ այն դրվում է առանց չակերտների։ <br /> ԺԱ. Կապակցված խոսքից դուրս գործածվող տեղեկատու արտահայտություններում՝ տեղեկույթ պահանջող բառի կամ կապակցության վրա։ |
| 0028 <br /><br /> 0029  |  **(** <br /><br /> **)**  | բացվող (ձախ) փակագիծ <br /><br /> փակվող (աջ) փակագիծ  | `(` <br /><br /> `)`  | տրոհության | Փակագծերի մեջ են առնվում տեղեկատու, մեկնական իմաստ արտահայտող ներդրյալ բառերը, բառերի կապակցությունները, նախադասությունները։ |
| 00ab <br /><br /> 00bb  |  **«** <br /><br /> **»**  | բացվող (ձախ) չակերտ <br /><br /> փակվող (աջ) չակերտ    | `<` `"` <br /><br /> `>` `"`  | բացահայտության  | Ա. Մեջբերվող ուղղակի խոսք։ <br /> Բ. Գեղարվեստական երկերի, գիտական աշխատությունների, հոդվածների վերնագրերը, արվեստի ստեղծագործությունների, թերթերի, հանդեսների անունները խոսքում մեջբերվելիս։ <br /> Գ. Ընկերություններին, հիմնարկներին, ձեռնարկություններին տրվող պայմանական անունները, սարքերի, մեքենաների մակնիշները։ <br /> Դ. Հեգնական, ժխտական իմաստով գործածված բառերը, արտահայտությունները։ <br /> Ե. Բառը, լեզվական միավորը, որը հիշատակվում է խոսքում, և նրա մասին որևէ բան է ասվում։ |
| 002d        |  **-**    | միության գծիկ   |     `-`         | բացահայտության    | Ա. Նույն բառի կրկնությամբ կազմված բարդ բառերը, *զույգ-զույգ*, *արագ-արագ*, *մեկ-մեկ*, *մանր-մունր*, *ոլոր-մոլոր*, *պարապ-սարապ* և այլն։ <br /> Բ. Միևնույն խոսքի մասին պատկանող բառերի այն միցությունները, որոնք, առարկան, անձը, իրը, երևույթը բնութագրելով կամ ներկայացնելով տարբեր կողմերից, արտահայտում են մեկ հասկացություն կամ հանդես են գալիս որպես մեկ անուն։ <br /> Գ. Բառերի այնպիսի միացությունները (առաջին բառի վերջածանցի կրճատումով), որոնք արտահայտում են տարբեր կողմերի, լեզուների, ժողովուրդների, պետությունների հարաբերություններ։ <br /> Դ. Որևէ անունից (կամ ազգանունից) և *տեր*, *մելիք*, *միրզա* ու նման բաղադրիչներից կազմված անձնանունները (կամ ազգանունները), երբ նշված բաղադրիչներն արտասանվում են առանձին, օրինակ՝ *Տեր-Գաբրիելյան*։ <br /> Ե. *Ինչ* դերանունով բաղադրված անորոշ իմաստ արտահայտող բառերը՝ *ինչ-որ*, *փոքր-ինչ*, *դույզն-ինչ*։ <br /> Զ. Ավանդաբար գծիկով գրվող հատուկ անունները՝ *Նար-Դոս*, *Սայաթ-Նովա* և այլն։ <br /> Է. Թվականների այն կապակցությունները, որոնք արտահայտում են մոտավորության իմաստ՝ *չորս-հինգ (4-5) օր*, *տասը-տասնհինգ (10-15) մարդ* և այլն։ <br /> Ը. Այն բառաձևերն ու բառերը, որոնց հիմքերը գրված են թվանշաններով, տառային, վանկատառային հապավումներ են կամ փոխանուններ են՝ *2-րդ*, *8-ական*, *XV-ի*, *ԱՊՀ-ից*, *գարուն-ը երկվանկ բառ է*։ <br /> Թ. Տառերով արտահայտված պայմանանիշերի, այլև բառերի և նրանց հետ գործածվող թվանշանների կապակցությունները, օրինակ՝ *ՏՈւ-104 ինքնաթիռ*։ |
| 2014        |  **—**    | անջատման գիծ    |   `\` `-`       | բացահայտության    | Ա. Երկխոսության ամեն մի մասի սկզբում, որը սկսվում է նոր տողից, մեջբերվող ուղղակի խոսքի և հեղինակային խոսքի միջև նույն նախադասության մեջ դրվում է ստորակետ ու գիծ։ <br /> Բ. Խոսողի անվան և նրա խոսքի միջև (դրամատիկական ստեղծագործություններում, երկխոսություններում)։ <br /> Գ. Բառերի բացատրություններում՝ բացատրվող բառի և բացատրության միջև։ <br /> Դ. Բառերի (թվերի) միջև, որոնցից առաջինը ցույց է տալիս սկիզբ, սկզբնակետ (ունենալով բացառականի իմաստ), հաջորդը՝ վերջ, վերջակետ։ <br /> Ե. Թվարկումով ներկայացվող այնպիսի բառերի, բառակապակցությունների միջև, որոնցից հաջորդը նախորդի վերաբերյալ տալիս է որևէ տեղեկություն՝ արտահայտելով տարբեր հարաբերություններ (հեղինակ և ստեղծագործություն, դեր և դերասան և այլն)։ |
| 002e [^3dot]  |  **...**    | կախման կետեր    |  `.` `.` `.`    | բացահայտության   | Գործածվում են այնպիսի նախադասության մեջ, որը լրիվ չի արտահայտում խոսողի ասելիքը, և նա ուզում է հատկապես նշել չդրսևորված հույզ, զգացմունք։ Կախման կետեր կարող են դրվել նախադասության վերջում, մեջտեղում, սկզբում՝ պայմանավորված նրանով, թե չարտահայտված հույզը նախադասության հատկապես որ մասի հետ է կապնվում։ |
| 002e [^4dot]  |  **....**   | բազմակետ        | `.` `.` `.` `.` | բացահայտության    | Գործածվում է մեջբերումներում և դրվում է մեջբերման կրճատված մասի տեղում։ |
| 058a          |  **֊**      | ենթամնա         | `'` `-`         | բացահայտության    | Օգտագործվում է բառը տողադարձի ենթարկելու ժամանակ կամ այն վանկատելու համար։ Դրվում է բառի անջատված հատվածների միջև, օրինակ՝ դա֊սա֊գիրք, պա֊հա֊րան։ |
| 055a          |  **՚**      | ապաթարց         | `'` `,`         | բացահայտության    | Ա. Գործածվում է արևմտահայ գրական լեզվում, դրվում է բառի զեղչված ձայնավորի փոխարեն, հատկապես *կը*, *մը* մասնիկների *ը*-ի սղման դեպքում։ <br /> Բ. Արևմտյան *դ*, *Օ* և նման նախամասնիկներով կազմված հատուկ անուններում, որոնք համապատասխան լեզվում գրվում են ապաթարցով, օրինակ՝ *Ժաննա դ՚Արկ*։ |
| 055b          | **՛**       | շեշտ            | `'` `/`         | առոգանության      | Ա. Հրամայական նախադասության մեջ՝ հրամայական բայաձևի, ինչպես և հրաման, կոչ, խնդրանք, հորդոր արտահայտող այլ բառերի վրա։ <br /> Բ. Կոչականի վրա, իսկ եթե նախադաս լրացումներ ունի, սովորաբար նրան նախորդող բառի վրա (բացի դերանունից)։ <br /> Գ. Կամային և բնաձայնական ձայնարկությունների վրա։ <br /> Դ. Նախադասության մեջ որևէ բառի վրա, որին խոսողը տրամաբանական, ոճական առումներով հատուկ կարևորություն է տալիս և ուզում է շեշտել։ |
| 055e          | **՞**       | հարցական        | `'` `6`         | առոգանության      | Դրվում է այն բառերի վրա, որոնք ունեն հարցական հնչերանգ։ |
| 055c          | **՜**       | բացականչական    | `'` `՝`         | առոգանության      | Դրվում է այն բառերի վրա, որոնք ունեն բացականչական հնչերանգ։ |

[^3dot]: Յունիկոդ համար հատկացված չէ. մուտքագրվում է երեք միջակետերով։
[^4dot]: Յունիկոդ համար հատկացված չէ. մուտքագրվում է երեքից ավել միջակետերով։

&nbsp;&nbsp;&nbsp;&nbsp;Հայկական բութի նշանը պետք է տարբերել լատինականից. վերջինիս Յունիկոդ համարը 0060 է և մուտքագրվում է `'` `\` ստեղների հաջորդականությամբ։ Հենց լատինական բութն օգտագործելով է հնարավոր եղել նկարել ստեղներն այս դոկումենտացիայում։ Նաև հայկական վերջակետը պետք է տարբերել լատինականից. վերջինիս Յունիկոդ համարը 003a է և մուտքագրվում է `/` `;` ստեղների հաջորդականությամբ։ Հենց լատինական վերջակետն օգտագործելով է հնարավոր եղել նկարել աղյուսակներն այս դոկումենտացիայում։ Լատինական նշանների և սիմվոլների առկայությունը այս սխեմայում հնարավորություն է տալիս, առանց մուտքագրման լեզուն փոխելու[^inlang], խմբագրել այնպիսի նյութեր, ինչպիսին դուք կարդում եք հիմա։

[^inlang]: Մուտքագրման լեզուն կարելի է փոխել&nbsp; <img width="15"  src="https://user-images.githubusercontent.com/6199709/159123586-43d7e288-d262-4b14-b56e-6abdf072466c.png" alt="Windows ստեղն" title="Windows ստեղն" /> + `Բացատ` &nbsp;կամ&nbsp; `Alt` + `Shift` &nbsp;ստեղների համադրությամբ։

#### Կետադրության օրինակներ

